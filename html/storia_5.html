<!DOCTYPE html>
<html lang="it">
<head>
    <title>Dagli anni duemiladieci ad oggi</title>
    <link rel="stylesheet" href="../style/storia.css">
    <link rel="icon" href="img/logo.png" type="image/png">
</head>
<body>
    <!-- === HEADER === -->
    <header class="header">
        <a href="../index.html"><img src="../img/home.png" alt="Logo" /></a>
        <h1>Dagli anni duemiladieci ad oggi</h1>
    </header>

    <!-- === SPACING === -->
    <div class="spacer"></div>

    <!-- === MAIN CONTENT === -->
    <main class="main-content">

    <!-- LEFT TEXT SECTION -->
    <section class="text-section">
        <p>
        Nell'estate del 2010 arrivò sulla panchina rossonera Massimiliano Allegri, che guidò il Milan alla vittoria del campionato italiano nella stagione 
        2010-2011, quando il Diavolo, trascinato dai gol del neoacquisto Zlatan Ibrahimović, vinse il diciottesimo scudetto. Nel 2011 il Milan mise in 
        bacheca anche la sua sesta Supercoppa italiana, battendo a Pechino l'Inter per 2-1. Durante la gestione di Allegri giunsero un secondo posto in 
        Serie A nel 2012 e un terzo posto nel 2013. Nel gennaio 2014 Allegri fu sollevato dall'incarico e sostituito con Clarence Seedorf.
        </p>
        <p>
        Nel triennio successivo alla guida dei rossoneri si avvicendarono Clarence Seedorf, Filippo Inzaghi, Siniša Mihajlović e Cristian Brocchi, ma la 
        squadra visse un periodo di declino. Nel dicembre 2016, sotto la guida di Vincenzo Montella, i rossoneri si aggiudicarono per la settima volta la 
        Supercoppa italiana, ventinovesimo e ultimo trofeo della proprietà Berlusconi. Il 13 aprile 2017 fu ufficializzata la cessione della società 
        all'imprenditore cinese Li Yonghong, nuovo presidente del club, ma, dopo poco più di un anno, si verificò un nuovo ribaltone societario: 
        il 21 luglio 2018 il fondo d'investimento statunitense Elliott subentrò all'inadempiente Li Yonghong, nominando Paolo Scaroni nuovo presidente del 
        club rossonero. Dopo aver conseguito la qualificazione all'Europa League per il terzo anno di fila nel campionato 2018-2019, il Milan fu 
        successivamente escluso (di comune accordo con l'UEFA) dalla competizione per aver violato le norme del fair play finanziario. Passata nel 
        2019 sotto la guida di Stefano Pioli, la squadra, giunta seconda nel campionato 2020-2021, si aggiudicò il diciannovesimo scudetto nel 2021-2022 
        e raggiunse le semifinali della UEFA Champions League nel 2022-2023. Nella stagione 2024-2025 vinse l'ottava Supercoppa Italiana, sconfiggendo in 
        rimonta l'Inter nella finale disputata a Riad, dopo aver eliminato in semifinale, sempre in rimonta, un'altra rivale storica, la Juventus. La 
        stagione si rivelò tuttavia fallimentare, con i rossoneri che mancarono la qualificazione alle coppe europee dopo 9 anni (escludendo la squalifica 
        del 2019), in virtù dell’ottavo posto ottenuto in campionato e della sconfitta in finale di Coppa Italia contro il Bologna.
        </p>
    </section>

    <!-- RIGHT IMAGE SECTION -->
    <aside class="image-section">
        <img src="../img/storia5_1.jpg" alt="Immagine 1" />
    </aside>

    </main>

</body>
</html>
