<!DOCTYPE html>
<html lang="it">
<head>
    <title>Gli anni novanta e duemila</title>
    <link rel="stylesheet" href="../style/storia.css">
    <link rel="icon" href="img/logo.png" type="image/png">
</head>
<body>
    <!-- === HEADER === -->
    <header class="header">
        <a href="../index.html"><img src="../img/home.png" alt="Logo" /></a>
        <h1>Gli anni novanta e duemila</h1>
    </header>

    <!-- === SPACING === -->
    <div class="spacer"></div>

    <!-- === MAIN CONTENT === -->
    <main class="main-content">

    <!-- LEFT TEXT SECTION -->
    <section class="text-section">
        <p>
        La serie di successi internazionali del Milan di Sacchi si interruppe il 20 marzo 1991 nella "notte di Marsiglia", quando Adriano Galliani, 
        durante il ritorno del quarto di finale di Coppa dei Campioni giocato contro l'Olympique Marsiglia, fece ritirare la squadra, in svantaggio 
        per 1-0, per lo spegnimento di uno dei riflettori dello stadio. La scelta di non tornare in campo anche dopo il ripristino dell'illuminazione 
        portò alla sconfitta a tavolino per 3-0 e alla squalifica per un anno dalle coppe europee. Si chiuse così il ciclo di Sacchi che a fine 
        stagione lasciò la panchina a Fabio Capello per diventare commissario tecnico della nazionale italiana. Escluso dalle competizioni europee, 
        il Milan si concentrò sul campionato 1991-1992, vinto senza subire sconfitte, impresa eguagliata dalla Juventus nell'annata 2011-2012, 
        a cui fece seguito la conquista della seconda Supercoppa italiana. L'anno seguente il Milan si aggiudicò il secondo scudetto di fila 
        (stabilendo il record assoluto di partite consecutive senza sconfitta, 58, considerando i primi cinque campionati europei) e la Supercoppa 
        italiana 1993 e tornò da protagonista nel palcoscenico europeo, arrivando a disputare la finale di UEFA Champions League, dove fu nuovamente 
        sconfitto di misura dall'Olympique Marsiglia. Subentrati al Marsiglia, squalificato a seguito del caso Valenciennes-Olympique Marsiglia, 
        i rossoneri persero ambedue le gare che assegnavano la Supercoppa UEFA 1993 (per 2-1 complessivo contro il Parma) e la Coppa Intercontinentale 
        1993 (per 3-2 contro il San Paolo). L'annata 1993-94 fu invece memorabile, impreziosita dal double scudetto-UEFA Champions League, coppa vinta 
        in finale per 4-0 contro il Barça allenato da Johan Cruijff malgrado le assenze di Franco Baresi e Alessandro Costacurta per squalifica; si 
        aggiudicò, poi, la Supercoppa italiana 1994 e la Supercoppa UEFA 1994, ma fu sconfitto per 2-0 nella Coppa Intercontinentale 1994 dagli argentini 
        del Vélez Sarsfield e per 1-0 nella finale di UEFA Champions League 1994-1995, raggiunta per il terzo anno consecutivo, dal giovane Ajax del 
        tecnico Louis van Gaal. Al termine della stagione 1995-96, conclusa con la vittoria del quarto scudetto in cinque anni, Capello lasciò la 
        panchina all'uruguaiano Óscar Tabárez.
        </p>
        <p>
        Nei due anni seguenti il Milan, che passò nel dicembre 1996 da Tabárez al rientrante Sacchi e, nell'estate 1997, da questi al rientrante Capello, 
        visse la fine di un ciclo, segnata da una crisi di risultati e piazzamenti molto deludenti in campionato. L'ingaggio del tecnico Alberto Zaccheroni, 
        che guidò i rossoneri alla vittoria del sedicesimo scudetto nel 1998-1999, parve preludere ad un nuovo ciclo di successi, ma la squadra non ottenne 
        risultati di rilievo e passò nel 2001 nelle mani di Cesare Maldini, prima dell'arrivo in panchina dell'ex calciatore rossonero Carlo Ancelotti, 
        che, approdato nella stagione 2001-2002, inaugurò un nuovo ciclo vincente. Sotto la sua guida, dopo la semifinale di Coppa UEFA 2001-2002, nel 2003 
        tornò in bacheca la UEFA Champions League, che mancava da nove anni e fu vinta battendo ai tiri di rigore, nella finale all'Old Trafford di Manchester, 
        i rivali della Juventus. Tre giorni dopo, contro la Roma, la squadra si aggiudicò l'unica Coppa Italia dell'era Berlusconi, la quinta della storia 
        rossonera. Nella stagione 2003-2004, in cui la società mutò la denominazione in Associazione Calcio Milan, la bacheca si arricchì con il 
        diciassettesimo scudetto e la quarta Supercoppa europea, vinta allo Stadio Louis II di Monte Carlo battendo per 1-0 il Porto di José Mourinho, 
        mentre i rossoneri persero, sempre ai rigori, sia la Supercoppa italiana 2003 contro la Juventus che la Coppa Intercontinentale 2003 contro gli 
        argentini del Boca Juniors. Nel 2004-2005 la squadra fu artefice di un'altra stagione ad alti livelli, aperta con la vittoria della Supercoppa 
        italiana 2004 contro la Lazio e chiusa con il secondo posto in campionato e la sconfitta-beffa nella finale di UEFA Champions League contro il 
        Liverpool, che nel secondo tempo rimontò in soli sei minuti dallo 0-3 e vinse la coppa ai rigori. Nel 2005-2006 i rossoneri si fermarono in 
        semifinale in UEFA Champions League e conclusero il campionato al secondo posto. Nell'estate seguente il club fu coinvolto nello "scandalo Calciopoli" 
        e subì una penalizzazione di 30 punti che lo relegò al terzo posto e un'ulteriore penalizzazione di 8 punti da scontare nel campionato successivo. 
        Nel 2006-2007 il Milan giunse per la terza volta in cinque anni in finale di UEFA Champions League, vincendo il trofeo per la settima volta[56] con 
        la doppietta di Inzaghi ancora contro gli inglesi del Liverpool. Kaká, che vinse poi il Pallone d'oro 2007, fu il capocannoniere della manifestazione 
        con 10 gol. Nel 2007-2008 il Milan si aggiudicò anche la sua quinta Supercoppa europea ai danni del Siviglia e la Coppa del mondo per club in 
        una rivincita contro il Boca Juniors, ultimi successi del ciclo Ancelotti, che al termine della stagione 2008-2009, segnata anche dal ritiro di 
        Paolo Maldini, lasciò il testimone all'ex calciatore e dirigente Leonardo, alla sua prima esperienza da allenatore, ma rimasto in carica 
        per una sola stagione.
        </p>
    </section>

    <!-- RIGHT IMAGE SECTION -->
    <aside class="image-section">
        <img src="../img/storia4_1.jpg" alt="Immagine 1" />
        <img src="../img/storia4_2.jpg" alt="Immagine 2" />
    </aside>

    </main>

</body>
</html>
